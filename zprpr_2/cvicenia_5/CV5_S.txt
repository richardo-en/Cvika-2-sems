Úloha 5.1: Vytvorte program, ktorý pre nezáporné celé číslo N na vstupe
vykreslí hadíka z písmen malej anglickej abecedy (znaky: a, b, c, ...,z) v
dvojrozmernej matici N x N podľa ukážky nižšie. Písmenká sú v matici v
abecednom poradí: od a do z, pričom za písmenkom z nasleduje opäť a. Zo
štandardného vstupu program spracuje postupne všetky čísla.
Ukážka vstupu:
3
6
Výstup pre ukážkový vstup:
a b c
f e d
g h i
a b c d e f
l k j i h g
m n o p q r
x w v u t s
y z a b c d
j i h g f e


Úloha 5.2: Vytvorte program, ktorý zistí, či je daný štvorec magický. Štvorec je
magický vtedy, keď súčet prvkov vo všetkých riadkoch, stĺpcoch a
uhlopriečkach je rovnaký. Program vytvorí staticky pole N × N prvkov (napr. N
= 20). Potom zo štandardného vstupu načíta rozmer štvorca n (pričom n <= N)
a do statického poľa načíta prvky štvorca. Ak bude n < N, nevyužije sa celý
štvorec, ale len jeho čast’. Ak je n > N, program skončí s chybovou správou.
Potom program vo funkcii int magicky() zistí, či je štvorec magický. Nakoniec
program na obrazovku vypíše výsledok.
Príklady magických štvorcov:
8 1 6
3 5 7
4 9 2
16 3 2 13
5 10 11 8
9 6 7 12
4 15 14 1


Úloha 5.3: Vytvorte program, ktorý načíta N viet zo vstupu do poľa reťazcov
(alokáciu poľa riešte dynamicky). Následne vypíšte koľko znakov obsahuje
každá veta, vypíšte vety v ktorých sa nachádza aspoň jeden výskyt písmena
‘A’ a slova “ako“ (pozn. vety vpisujte tak aby ste si mohli otestovať správnosť
programu).